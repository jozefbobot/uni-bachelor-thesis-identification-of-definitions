Analeptiká sú látky ktoré stimulujú dýchacie a obehové centrum predĺženej miechy a čiastočne zvyšujú aj psychickú aktivitu. Vyššie dávky vyvolávajú kŕče. S výnimkou xantínov sa vyskytuje vysoká toxicita u týchto liečiv.
Antitusiká sú liečivá ktoré centrálne (opioidné a.) alebo periférne (neopioidné a.) tlmia kašeľ. Sú buď vo forme kvapiek, sirupov, alebo pastiliek. Obsahujú upokojujúce látky (napríklad med, glycerín), ktoré pôsobia priaznivo na sliznicu hrdla, chuťové prísady a malé dávky antiseptických látok. Prechodne odstraňujú škriabanie v hrdle.
Bazálne gangliá sú skupina jadier neurónov v mozgu prepojené s mozgovou kôrou (pallium), medzimozgom (talamus) a mozgovým kmeňom. Sú to teda jadrá sivej hmoty ponorené v bielej hmote. Bazálne gangliá cicavcov plnia rôzne funkcie: motorická kontrola, kognitívne funkcie, emócie a učenie (druhá signálna sústava).
Cievne zásobenie dolnej končatiny má za úlohu zásobovať svaly, kosti a väzy dolnej končatiny okysličenou krvou a živinami, a následne odvádzať oxid uhličitý a odpadové produkty metabolizmu z tejto oblasti preč.
Červené krvinky alebo erytrocyty predstavujú jednu z najšpecializovanejších a zároveň najjednoduchších buniek.
Články prstov (lat. phalanges digitorum) sú kosti, ktoré sú pospájané kĺbmi a tvoria kostru prstov.
Formálna patogenéza vykladá, ako sa chorobné zmeny postupne vyvíjajú od začiatku ochorenia až do konečného štádia. Používa k tomu rôzne pracovné metódy, najmä laboratórne vyšetrenia alebo experimenty na zvieratách, sleduje vplyv prostredia, práce a iných okolností.
Hlavové nervy alebo mozgové nervy alebo kraniálne nervy sú osobitná skupina periférnych nervov, ktorá sa vyznačuje tým, že vychádza priamo z mozgu alebo predĺženej miechy. Existuje 12 hlavových nervov (väčšinou patria medzi zmiešané nervy – so senzitívnymi aj motorickými vláknami).
Hypnotiká sú látky, ktoré pri terapeutickej dávke vyvolávajú útlm centrálnej nervovej sústavy a navodzujú spánok alebo stav veľmi podobný spánku; pôsobia teda hypnoticky.
Chinolóny sú skupina širokospektrálnych antibiotík. Sú odvodené od kyseliny nalidixovej. Sú vysoko účinné a ešte donedávna boli považované za veľmi bezpečné. Zistilo sa však, že majú potenciálne nepríjemné vedľajšie účinky - napríklad sú zaznamenané prípady poškodenia šliach až s ich pretrhnutím pri užívaní chinolónov v kombinácii so systémovými kortikosteroidmi.
Intoxikácia alebo otrava alebo otrávenie sú účinky jedu na organizmus, ktoré môžu spočívať v jeho dočasnom alebo trvalom poškodení alebo vedú k smrti. Látka ktorá vnikla do organizmu ako jed sa nazýva noxa. Závaťnosť intoxikácie závisí od množstva, koncentrácie, rýchlosti vstrebávania a metabolizovania danej látky.
Kmeňové bunky sú primárne nediferencované bunky, ktoré majú schopnosť sa premeniť (diferenciácia) na iný, špecializovanejší druh buniek. Táto schopnosť umožňuje telu vytvoriť nové bunky a nahradiť tak špecializované tkanivá, ktorých bunky sa už deliť nedokážu.
Lekárske vedy alebo medicínske vedy sú vedy ktoré sa zaoberajú chorobami. Zaoberajú sa rozpoznávaním, príčinami, prevenciou, liečením a prejavmi chorôb.
Lobotómia alebo leukotómia bol neurochirurgický zákrok, pri ktorom sa operačne preruší nervové spojenie medzi kôrou čelových lalokov a zvyškom mozgu.
Lymfatické uzliny alebo lymfatické žľazy (lat. nodus lymphaticus) sú malé orgány, ktoré sú súčasťou miazgovej sústavy. Tieto opuzdrené zhluky lymfoidných buniek oválneho alebo obličkového tvaru sú veľké 1 mm - 3 cm. U človeka sú usporiadané do reťazcov. Uzliny, do ktorých sa zbiehajú cievy určitej oblasti, sa označujú ako regionálne uzliny. Nachádzajú sa v slabinách, v podpazuší, v krku, v podkolení a v brušnej dutine.
Miechové nervy sú skupina periférnych nervov, ktoré vychádzajú z miechy. Privádzajú signály k svalom - tzv. motorické nervy, a odvádzajú signály z receptorov - tzv. senzorické nervy.
Oligodendroglie alebo oligodendrocyty sú typom buniek, patriacim do skupiny neuroglie. Sú strednej veľkosti, s malým počtom krátkych výbežkov.
Pľúca (lat. j. č. pulmo, mn. č. pulmones) sú orgán patriaci do dýchacej sústavy. Slúžia na výmenu kyslíka zo vzduchu a oxidu uhličitého z krvi počas dýchania a na tvorbu krvných doštičiek.
Popľúcnica (lat. pleura visceralis) a pohrudnica (lat. pleura parietalis) sú tenké lesklé blany pokrývajúce vnútornú časť hrudnej dutiny a vonkajšiu časť pľúc.
Príčina smrti vo všeobecnosti predstavuje „všetky choroby, chorobné stavy, úrazy alebo iné procesy, ktoré buď viedli k smrti alebo k nej prispeli, a okolnosti nehody alebo násilia, ktoré takéto úrazy privodili“.
Priedušničky alebo bronchioly (j.č. bronchiolus; lat. bronchiolus) sú najtenšie (asi 1 mm hrubé) dýchacie cesty, ktoré sa v pľúcach mnohonásobne vetvia. Celá sieť priedušničiek tvorí bronchiálny strom. Nie sú vystužené chrupavkou. Zakončené sú pľúcnymi mechúrikmi (alveoly), v ktorých prebieha vlastná výmena dýchacích plynov.
Psychofarmaká (z gréc. psyché -- duša a farmakón -- liek) sú liečivá, symptomaticky účinkujúce na psychické funkcie človeka. Používajú sa najmä v liečbe psychických porúch, niektorých neurologických ochorení a aj v iných oblastiach medicíny (interná, anestéziológia, algeziológia, kardiológia atď.).
Puberta (iné názvy: pubescencia, pubertálne obdobie, čiastočné synonymum: adolescencia) označuje proces, počas ktorého prebiehajú fyzické zmeny, vďaka ktorým sa z detského tela stáva dospelý jedinec schopný reprodukcie. Jedinec v puberte sa volá pubescent. V užšom zmysle puberta nezahŕňa tzv. prepubertu (iný názov: predpuberta).
Pyelonefritída (lat. pyelonephritis) alebo zápal obličkovej panvičky a obličky је druh tubulointersticiálnej nefritídy, ktorý vyvoláva bakteriálna infekcia.
Pyúria označuje v medicíne voľným okom viditeľný výskyt hnisu v moči ako prejav akútneho zápalu močových ciest.
Satelitné bunky alebo amficyty sú typom buniek, patriacim do skupiny neuroglie. Niekedy sú považované za modifikáciu Schwannových buniek. Nepodieľajú sa však na tvorbe myelínu. Väčšinou priliehajú na povrch neurónov v periférnom nervovom systéme a sú dôležité pre ich metabolizmus.
Svaly chrbta sú svaly za chrbticou od hlavy až po kostrč. Svaly chrbta sú uložené v dvoch vrstvách: v povrchovej a hlbokej vrstve.
Vazodilatanciá sú liečivá, ktoré priamym pôsobením na hladkú svalovinu ciev spôsobujú ich dilatáciu (rozšírenie).
Vrodené chyby vaječníkov (ovárií) sú poruchy vývoja vaječníkov počas vnútromaternicového vývoja dieťaťa ženského pohlavia. Sú vzácne a môžu byť podmienené buď geneticky, alebo vonkajšími vplyvmi (biologické alebo chemické faktory - teratogény). Bývajú často spojené s vrodenými chybami maternice, najmä s anomáliami triedy II.
Záhlavný alebo záhlavový splav (lat. sinus occipitalis) sa začína zo spletí, ktoré v lebke obklopujú foramen magnum ako tzv. sinus marginalis. Tieto splete majú spojky do žilových vertebrálnych spletí aj do bulbus superior venae jugularis internae. Sinus occipitalis pokačuje nahor po záhlavnej kosti do confluens sinuum.
Zmyslové orgány (lat. organa sensuum) sú špecializované anatomické štruktúry, ktoré poskytujú mozgu informáciu o špecifických zmenách vonkajšieho prostredia. Rôzne živé organizmy môžu mať rôzne anatomicky usporiadané zmyslové orgány, s rôznou citlivosťou a zložitosťou.
Zuby múdrosti sú tretie stoličky, ktoré sa u ľudí prerezávajú až v dospelosti, najčastejšie medzi 18. a 20. rokom. Niekedy sa objavia neskôr, v mnohých prípadoch sa neprerežú správne, alebo vôbec nie sú založené. Často musia byť vytrhnuté zubárom, keď sa zaklinia pod druhými stoličkami (sedmičkami).
